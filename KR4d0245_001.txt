# -*- mode: mandoku-view; -*-
#+TITLE: 東塘集
#+DATE: 2015-08-25 00:00:44.038953
#+PROPERTY: ID KR4d0245
#+PROPERTY: BASEEDITION WYG    
#+PROPERTY: JUAN 卷一
<pb:KR4d0245_WYG_001-1a>¶
欽定四庫全書¶
　東塘集卷一　　　　　　宋　袁説友　撰¶
　　五言古詩¶
　　　連宵得雨應禱¶
蜀旱昔流行皇恩念凋瘵饑寒乏冬酒烹剥仰春菜二¶
麥儻復失一飽竟安在當春苦旱乾甘澤未沾沛奔走¶
山川靈翻履雲雨改連宵建瓴水萬畝輕花穗如渴飲¶
得泉如病藥得瘥髙原沃清潤熱蒸䝉濯灑只今麥隴¶
<pb:KR4d0245_WYG_001-1b>¶
收可以日月待喜氣挂珠玉詞源擁濤瀬自憐憂國願¶
窘似生體疥得此霡霂益遂入清凉界容我早歸田懐¶
章東望拜(案此詩上去二聲互押集/中此類甚多今悉仍其舊)¶
　　　被㫖許浦閲舟歸¶
皇家百萬兵一一拱行闕朌恩勞軍士有詔㳙良月鳴¶
鑾肅天仗君王自親閲旌旗照鼙皷鎧甲耀冰雪金繒¶
辱君賜再拜嵩呼疊天子曰嘻哉長江殆虚設雲屯皆¶
壯士寧有中外别廼命臣某某腆犒均行列許之問軍¶
<pb:KR4d0245_WYG_001-2a>¶
旅利害與優劣臣聞疇昔論舟師利通㨗出入如風馳¶
進退如電掣鄉来經始意規置有餘烈更張一何誤事¶
亦隨廢缺横舟卧平沙鍪胄半折裂䝉衝纔什五水卒¶
無梟傑祗今衆弊見噤不一語决往往憂國者無路伸¶
喙舌小臣愧不敏銜命紆華節願陳一得慮竹頭而木¶
屑方畧許圖上稽首思罄竭君王赦其愚臣敢畢其説¶
　　　書懐¶
攤書志尚友咄咄心如癡上言思堯舜下言商龍夔搜¶
<pb:KR4d0245_WYG_001-2b>¶
竒日有富得句中自怡家人問産業即曰非所知¶
古人不可見古書今可求尋源謝潢汙至味捐珍羞朝¶
曦去還至夜炬燃復休從此飽文字不聞飢餓愁¶
　　　采石遇順風¶
我觀挽强弓去鏃不可止弓力小有盡所至亦無㡬又¶
觀鴻鵠飛冲霄勢難已天髙羽翼倦俄復知還矣何如¶
我行舟雄風東北起危檣張横幅波濤湧前水青山掠¶
窻户白浪送舟尾快哉一帆速何止萬牛比飛蓬偶颭¶
<pb:KR4d0245_WYG_001-3a>¶
灧稚子且憂喜衆曰無彼懼天借此風只鳴鉦十數過¶
瞬目三百里嗟我出修門江淛半經履輕舟縱壑便未¶
見㨗如此頗聞順逆勢殆似倚伏理逆境當反視順亦¶
無自侈今朝進固銳明日去還弛遲速本何常付之造¶
物耳¶
　　　過風頂山¶
直上風頂山如接天上語環觀千里内此山峙為主循¶
彼下山脊翠石滿原膴巉巖巧雕刻詭特效蟠舞青¶
<pb:KR4d0245_WYG_001-3b>¶
蒼髙一色磊塊千萬數光膩細潑油滋腴潤經雨攅天¶
石林居綿地三茅宇大湖石可並靈壁磬同取少却俄¶
回首一洞視須俯崖深拱四壁下蟄蛟龍虎梯躡不可¶
下蹲望深可怖但覺拂衣塵㣲風洞門鼓太息天地間¶
紛紛詫竒覩雲収樹隂轉山浄川華吐長吟筆力窮小¶
憩去程阻¶
　　　泊采石登蛾眉亭蛾眉山為雲靄所蔽¶
平生山水縁所閱輙相偶尋幽半江浙領擥如益友我¶
<pb:KR4d0245_WYG_001-4a>¶
聞姑孰下二梁山對守兩娥顰黛逺乆落詩人手今行¶
適未到夢寐念殊乆今朝古亭上四望一無有風嵐暝¶
四合雲沙漲江口渺渺天際間了不辨妍醜登臨漫連¶
日所得竟何取嗟予山澤姿林泉賸奔走嵗晚憶蛾眉¶
欲見事還否人間遇不遇難以智力誘墜樓人不見舉¶
案情何厚何如對此山逺拂雙眉栁風檣明日上相期¶
後牛首天浄楚江寒黄昏一杯酒¶
　　　過新灘百里小駐峽州城¶
<pb:KR4d0245_WYG_001-4b>¶
明朝上巴江日日峽中行天險三峽路峽險灘頭程就¶
中十二灘新灘尤可驚父老記往時此地江流平一朝¶
陵谷變崩裂山峥嶸大崖江裏卧小石江心横作此一¶
大灘水石相吞并濤雷殷晝夜浪雪鳴軒轟空山十里¶
遥已接千鼓聲末流到山尾猶作洶湧鳴朝家憂病渉¶
遣使勞經營輦石竟無謀舟至不敢征東来西上者因¶
有盤灘名我来灘水傍滚沸如煎烹衆畏豈不畏稚耋¶
棲簷楹遐觀一舟来掀浪嘈鼓鉦羣夫山下蟻百丈風¶
<pb:KR4d0245_WYG_001-5a>¶
中筝衝濤已颭灧轉柁猶欹傾戞戞到龍門艱苦如頡¶
羮須㬰近平峽便覺天地清携孥穏乗舟相慶如更生¶
蜀道登天難於此論始明况我衰病餘懐此憂懼情國¶
恩念未報一葉身為輕小臣抱孤忠思有稱使令舉酒¶
望星河作詩聊自評¶
　　　江舟撁夫有唱湖州歌者殊動家山之想賦吴¶
　　　歌行¶
我家苕霅邉更更聞夜船夜船聲欵乃膓斷愁不眠一¶
<pb:KR4d0245_WYG_001-5b>¶
聲三四咽掩抑含凄切宛轉斷復連盡是傷離别兩月¶
江頭程杳不聞此聲身㳺荆渚路夢到湖州城但聞空¶
山女兒呼不見前溪漁父鳴今朝撁頭上忽作吴歌唱¶
初聲與後聲一一渾悲愴問汝何所得昔棹吴中航吟¶
得溪女曲動君思故鄉我方西上夜夜夜家山側聲聲¶
勸早歸霅水年年碧¶
　　　和魏南伯縣丞寒食西湖韻¶
紅塵乆厭人湖山猛從事巾車出西闗觸目飽幽致聊¶
<pb:KR4d0245_WYG_001-6a>¶
從吸鯨飲發我湧泉思松鳴當絲竹山肴勝肉味愛此¶
天地寛無復名利覬淡粧與濃抹晴雨蓋一類車馬㡬¶
馳逐簮珥頗遺棄稍出鵷鷺行来與鷗鳥綴歸来燈火¶
近忽枉珠玉遺三復已醒然襲藏有巾笥¶
　　　二月上澣㑹制司幕屬和孟誠之制參韻¶
三刀入夢鄉逺作益州鎮空懐十駕念那復一簣進心¶
勞政自拙愧彼東郊尹得人盛烏幕澹臺不由徑競効¶
有用學一掃虚名徇雍容三語掾文潤相涵映一樽聚¶
<pb:KR4d0245_WYG_001-6b>¶
羣彦坐乏黄封印開懐縱清酌詞鋒凛豪雋春花自開¶
落醒醉百念静談笑吐胸臆寧較名與分矧兹賔客賢¶
訟過便(平/聲)退聴吾儕東與西邂逅喜滋甚惜也民菜色¶
旦旦急荒政及兹雨膏麥觴詠是招聘我方道州考盍¶
抗歸老論早上竹笮船故園松菊盛¶
　　　和林子長韻¶
横塘老居士官意云蹉跎歸田百頃溪一目真恒河春¶
来幾櫛沐昧者時工呵惟公獨未然計拙樂且多秧針¶
<pb:KR4d0245_WYG_001-7a>¶
破水面照影成婆娑黄梅雨朝昏已壓前溪荷連旬聽¶
盆傾頽空競嵯峨城頭望彌漫湖海環丘坡横隄蕩如¶
洗滅没相陂陀(陂陀謂/廣袤也)却聞城南圍千丈一水過堅壁¶
了不動坐勝洪濤波佛力與願力精意馴蛟鼉獨此夏¶
日雨慰公春時簔我方嵗事憂一飽今無何乞我黄淤¶
秋(後山詩乞我黄淤/十里秋謂田也)同此天地和不然遂彈鋏稍續馮¶
君歌¶
　　　和林子長韻二首¶
<pb:KR4d0245_WYG_001-7b>¶
霜風弄衣結脱木嘶千峯寒暑相主客造物誰為功百¶
年俯仰間逸興追林宗白髪已種絲飛雪篩長松宦遊¶
豈不佳於我馬牛風¶
我老倦吟哦君詩如淵明秀句出閒暇熏然有餘情寒¶
深雪意淺頗厭十日晴東鄰買嬋娟一斛明珠輕借我¶
一面看詩人豈狂生¶
　　　又和三首¶
兄弟生同室長大相差池浮生朝露如歡樂隨憂悲南¶
<pb:KR4d0245_WYG_001-8a>¶
来㡬飛鴈北去歸同時嗟君胡不知恨此何可追¶
　　　　右感鶺鴒原¶
前生老居士識我臭味同詩囊欲往来一别已再冬相¶
從能㡬何嵗晚驚飄蓬須賦早歸歟共老千巖松¶
　　　　右懐蕭居¶
人生自作難百念一已多七十古稀有况此疾病何紛¶
紛老駘駑失脚千丈坡行樂當及兹嵗月如經過¶
　　　　右歎七十¶
<pb:KR4d0245_WYG_001-8b>¶
　　　和王徳和知縣謁蕭千巖韻二首¶
虚名誤壯夫黄金變顔色誰歟帛米謀困此芻狗迹安¶
和一榻上精神餘筆力我欲造之深劇談忘漏刻¶
詩工解窮人詞苦乃見意味公千巖篇粗了瑟僴義平¶
生師友念正爾金蘭契毋使我廻還執炙不知味¶
　　　和林子長訓諸郎韻¶
祝臝不知難䑛犢不知累我生飽經渉一一如厯塊泛¶
觀孩提兒鏗鏘㨗應對由其學不學所入遂同異有子¶
<pb:KR4d0245_WYG_001-9a>¶
當務教否則基業墜明經仰韋賢所重識與器黄金委¶
塵土教子逰於藝父子踵黄閣功業美且粹最憐房杜¶
家門户早覆簣紛紛不肖子掃蕩等劇戱賢愚豈少年¶
成敗見晚嵗君家萬金産兩兩蘭玉萃兒時見頭角已¶
負食牛氣誦詩了瑟僴引義觸儔類長大守經訓含咀¶
樂心醉瀾翻紙上語筆力功憑恃老蚌生明珠光彩爛¶
足畏渥洼墮龍種不數蟾蜍軰孟仲叔季間更盛而迭¶
貴吾兒豚犬耳衣鉢倘可遺登門倚羣玉辱交每不外¶
<pb:KR4d0245_WYG_001-9b>¶
譬如般若光照此大海㑹願續無盡燈庶為宗門慰¶
　　　和梁飾甫通判招飲林子長溪堂韻¶
多病苦長夏炎歊盛朱明得秋如故人一見意已清夜¶
来風襲月桂栁窺欄楹頗憶横塘溪百計無餘營清風¶
菡萏秋摇摇月中聲剽聞有新約賔主意各傾妙語含¶
風漪一笑槊可横尊前欠佳客豈無葛强生¶
　　　再賦¶
千家滿明月更覺雙溪明秋来詩酒無毋乃亦太清詩¶
<pb:KR4d0245_WYG_001-10a>¶
筒解我意續續堆軒楹豈無斗酒藏而待君所營頓聞¶
别駕賢行聴立鵠聲秋光恐無㡬有酒何從傾扁舟下¶
滄浪及此月猶横要當辦兹逰竒絶誇平生¶
　　　郡寮案樂飲趙判院有詩次其韻¶
簿書紛如絲取樂得少空悠然杯勺興藉此歌舞送從¶
事来官厨醉不睡隣甕衣裳䞉蘭澤言議雜囂閧人生¶
醒忌獨勝日飲須痛向来韝上鷹府公解其縱(僉判司/理禀樞)¶
(相許之/方作㑹)先生作禪卧肯以静嗤動形臞詩則昌萬境供¶
<pb:KR4d0245_WYG_001-10b>¶
日用文字與紅裠寧非一理共退之强分别無乃夢中¶
夢絲竹娱中年耐此髪種種明當解予酲酒徳賡舊頌¶
　　　病不能從沈徳逺少卿草堂醵飲¶
溪南十里山有客今淵明歸来厭城市着脚鷗鷺汀客¶
来笑談劇日暮車馬行我昔曽見之浩氣猶憑陵尊酒¶
浸成列翰墨時相迎慚渠前日約念此故舊情衝風走¶
籃輿剥啄山頭扄人生等游戱底問割與烹但令賔主¶
歡莫識衆我醒毋以患難移政須公主盟¶
<pb:KR4d0245_WYG_001-11a>¶
　　　李兼濟分教江隂¶
結交不在乆但問交者誰相從何用頻要以道誼期我¶
初未識君已誦班馬辭太學金薤篇爛若琳琅垂妙理¶
遡家學雄文想英姿天乎慰此心而獲親芝眉一見語¶
未盡覺我驕氣移荷君偶過聴得我嗟何遲我方縛㣲¶
官君亦居所疑於今五六年見日常差池有時適相逢¶
一語不及私往往從容間百篇惟新詩歸来念所得如¶
日身親之君將抱停涵一洒澄江緇想君車馬至短褐¶
<pb:KR4d0245_WYG_001-11b>¶
環旌旂萬口如一詞是曰得所師一斑見稍稍士氣今¶
虹霓江城見儒英而我失所資自慚索米乆不去今何¶
為及𤓰早歸歟問舍江之湄政須邇門牆作意頻追隨¶
窮逹於其天紛紛徒自欺買羊沽酒日剖此胷中竒¶
　　　沈徳逺守衢州用林子長通判送行韻¶
宦海足風波洶湧百態動更嗟為郡難一木支橈棟利¶
害秦越瘠謗讟鄒魯閧區區美衆口於道竟何用一堕¶
怨憎機玉毁石可貢鄉来羞染指負此淮陽重公今上¶
<pb:KR4d0245_WYG_001-12a>¶
柯山威望壓羣衆州横車馬衝吏黠機巧共寛猛歎何¶
適往事成一夢利孔百已竭舉手下輙訟其難皆如此¶
要以人折&KR0454;如公補天子輕重識抱甕善刀而蔵之游¶
刃真總總政成餘嘯坐事定畧銜控人生五馬貴願公¶
還舊供歸来佐雄畧一洗潢池弄我方煙霞痼爾若丹¶
霄鳳儻知下愚賢應笑臧文仲¶
　　　王恭父出守洋州二首¶
胷中萬卷書足下四方志士任重道逺渠以中外異肯¶
<pb:KR4d0245_WYG_001-12b>¶
戀承明直狹此天下計方此議逺畧慷慨誰襆被翻然¶
有抗章屬之英儒耳¶
我懐粗憂世所遇輙盾矛自公握手初臭味一一投一¶
麾咸陽邉而豈但寢謀應有齊人者歸此侵疆不小䇿¶
洋州勲不止萬户侯¶
　　　鄭恵叔閣學守建寧三首¶
天生棟梁姿本作棟梁用豈其天下望可使觖萬衆乾¶
坤欲開泰數定不可霿我公胷中秋萬寳一未種士其¶
<pb:KR4d0245_WYG_001-13a>¶
少須之要以他日重¶
周之士也貴如圭璧璠璵東陜與南土出入本裕如髙¶
冠不可羈位次實有餘輕此一葉舟孰肯戱魯儒自公¶
抗章行益以貴士夫¶
公乎斯文宗學者仰泰北而我幸姻婭心切迹每梏龍¶
門甫登進已動驪駒曲江湖摇歸心我亦慕髙躅更愁¶
帆風船無路送雙目(時方䕶客不獲/與江頭祖席)¶
　　　贈王副伴¶
<pb:KR4d0245_WYG_001-13b>¶
将軍年少時束髪在行伍西方頃多事二十勇如虎一¶
身殆百戰手足瘡四五征行乆邉戍肯憚服役苦西陲¶
五十郡一一經險阻一官三十年銖積僅如許我聞中¶
興後卷甲乆未舉宿将零落盡屈指不可數政恐據鞍¶
者驕懦如嬰乳時平偶無事酒肉而子女問之行陣事¶
縮頭而栗股有如将軍乎少小服軍旅金瘡厯厯在末¶
老勇亦賈抵掌談世事忠憤氣如鼓願欲奏君王臣不¶
知死所輕舟明月夜慷慨聞奏語釃酒誓長淮有力期¶
<pb:KR4d0245_WYG_001-14a>¶
共努歸去覲前旒此懐須盡吐¶
　　　觀野塘荷花¶
淤泥生荷花物外各有性環城散紅錦颭灧滿支徑人¶
卧蓮葉舟酒吸碧筩柄箇中有真樂樂盡意不盡¶
　　　松坡¶
陵坡擢孤根生意已翹楚主人嵗寒姿於此眼目具夷¶
荒挺勁節偃盖浥漙露相對琳琅篇後来慚驥附¶
　　　大石¶
<pb:KR4d0245_WYG_001-14b>¶
困卧籃輿中醒視人影直伸頭起四望不斷山環碧羊¶
腸路百轉當面一蹲石髙廣不可際隆重誰與匹宛如¶
百楹屋𤣥繒四籠羃又如龍虎踞煙雲繞其側突出衆¶
山間旁無他石立古今嵗年乆光彩净如拭兒童梯級¶
上羣聚相戱劇偉哉殊特觀我来聊扣擊汝從何代有¶
長養成大質汝今閱世多㡬見陵谷易漢王欲東時曽¶
經車馬迹武侯三顧後曽見王師出衮衮千萬載人與¶
事如織興亡竟何在而汝獨如昔古有石能言今乃不¶
<pb:KR4d0245_WYG_001-15a>¶
可詰徘徊不忍去撫掌重太息安得李将軍一箭誇雄¶
力¶
　　　遂寧府庫古銅物¶
我貌殊不古而有好古心未老已成癖此病那砭鍼本¶
非口腹累乃困耳目侵遂州古名邦有物嵗月深一一¶
銅作器得之古墓隂燈&KR0902;間管柱匜耳擎杯斟劒弰累¶
蒼節鳳口塗黄金人形雜獸面詭異難橅臨糢糊滓塵¶
土剥蝕遭晴霖摩挲細拂拭名代不可尋楛矢辨形質¶
<pb:KR4d0245_WYG_001-15b>¶
古磬鳴聲音一經聖賢手疑信别古今佳哉今所藏厯¶
世方駸駸㑹當有博雅破此聾與瘖敢效石鼓歌吾意¶
豈㣲吟¶
　　　蘇公内翰栢石圖¶
栢生兩石間顔状何落落行鬚接石脉生理初甚約豈¶
無螻蟻窺未免風雨剥孤撑謝裁培欲取那可攫森然¶
兩石意與栢真不薄峥嶸炎凉外盤踞互相絡千尺意¶
有餘凛凛未可度公㸔養口體怪此軀幹削滿眼較短¶
<pb:KR4d0245_WYG_001-16a>¶
長瑣細公所畧¶
　　　題陳氏净香亭¶
人生樂事難清節視險夷遇坎而履坦詎以得喪虧我¶
觀萬物間獨此琅玕宜頎然挺氷操得之風雨時秋風¶
桐飛翻夏雨民怨咨&KR0502;廹真乃見嗟物如一岐此君豈¶
其然風雨而不移姢姢净明月細細香浮漪此理固千¶
載俗士難與知洮湖著危亭千畝胷中竒植此凛凛節¶
照公堂堂姿仕已輕浮雲喜愠不一施山髙空翠濕草¶
<pb:KR4d0245_WYG_001-16b>¶
勁便(平/聲)疾吹此風此雨至公乎無磷緇我方索米乆官¶
事成痴兒望公瀟洒中糞壤與菌芝何當亭上遊細誦¶
簡齋詩¶
　　　題楊誠齋南海集二首¶
君侯大雅姿萬態歸物色商畧南海句以心不以迹試¶
吐胷中竒如臂指運力今推王揚賢童子漫雕刻¶
詩以變成雅騷以變逹意變其權者徒中有至當義水¶
清石自見變定道乃契文章豈無底過此恐少味¶
<pb:KR4d0245_WYG_001-17a>¶
　　　至游堂二首¶
力田須逢年掘井須及泉學者志於道如以規正圓及¶
其見道時攬轡誰争先筌蹄蛻陳迹羽化而登僊是中¶
時反觀一一人之天森然衆妙現所見惟所便猗與至¶
㳺者日運萬里船胷中三景軸與道相因縁道大心以¶
悟心逺見孰偏一室景象存物物隨飱眠不㳺以為㳺¶
至樂無冥顛㳺非在山水黙與山水聮天下有至㳺得¶
道有至賢賢者以道㳺百游不一愆至于游俱忘公與¶
<pb:KR4d0245_WYG_001-17b>¶
道獨全談笑出清風樽罍益欣然張扁詫中郎訓記増¶
雄編嗟予幸升堂頓覺塵垢湔從公至㳺境左右餘芳¶
鮮歸来欲語人心知口難傳¶
嗟哉予少年學志如䝉泉區區指漫血未識方與圓晚¶
於方冊間再拜予公先琳琅粲珠璣意公真其僊寒忩¶
手不停朝暮披雲天已辦膺門登肯放邉腹便一身落¶
宦海去若不繫船懐此日月長嵗晚而夤縁長安初拜¶
公摳趨立庭偏一見意未盡憒憒如醉眠春闈接從容¶
<pb:KR4d0245_WYG_001-18a>¶
拜賜喜欲顛夜半呼論文不復懐官聮此身願持似稽¶
首從公賢一意門牆歸稍却名利愆尋幽並湖山百計¶
一未全而公亦倦㳺卜築方怡然把酒問明月誨我詩¶
成編淋浪身上衣歸喜那更湔雄篇富褒拂字字華衮¶
鮮吾儕一瓣香斯文今有傳¶
　¶
　¶
　¶
<pb:KR4d0245_WYG_001-18b>¶
　¶
　¶
　¶
　¶
　¶
　¶
　¶
　東塘集卷一¶
